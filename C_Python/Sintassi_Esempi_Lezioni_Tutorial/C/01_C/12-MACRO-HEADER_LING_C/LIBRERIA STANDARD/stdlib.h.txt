
                                    stdlib.h


stdlib.h (STanDard LIBrary, libreria standard) è l'header file che, all'interno della libreria standard del C, dichiara funzioni e costanti di utilità generale: allocazione della memoria, controllo dei processi, e altre funzioni generali comprendenti anche i tipi di dato. È compatibile con il C++ ed è noto in quell'ambito con il nome cstdlib.


Indice


1	Funzioni
2	Costanti
3	Tipi di dato
4	Voci correlate
5	Altri progetti
6	Collegamenti esterni
Funzioni[modifica | modifica wikitesto]
Le funzioni di stdlib.h possono essere classificate nelle seguenti categorie: conversione tra tipi, gestione della memoria, controllo dei processi, ricerca ed ordinamento, matematica semplice.

Nome	Descrizione
Conversione tra tipi
atof	Converte una stringa in un numero in virgola mobile. Equivalente a strtod(s, (char**)NULL).
atoi	Converte una stringa in un numero intero. Equivalente a (int)strtol(s, (char**)NULL, 10).
atol	Converte una stringa in un numero intero lungo (long int). Equivalente a strtol(s, (char**)NULL, 10).
strtod	Converte una stringa in un double (numero a virgola mobile), effettuando dei controlli sull'overflow e restituendo anche l'eventuale parte non convertita della stringa.
strtol	Converte una stringa, che rappresenta un numero in una base arbitraria compresa tra 2 e 36, in un double (numero a virgola mobile), effettuando dei controlli sull'overflow e restituendo anche l'eventuale parte non convertita della stringa.
strtoul	Equivalente a strtol() tranne per il tipo del risultato, che è unsigned long.
Generazione di numeri pseudocasuali
rand	Restituisce un numero intero pseudocasuale compreso tra 0 e RAND_MAX.
srand	Inizializza il seme per la sequenza di numeri pseudocasuali della funzione rand().
Allocazione e deallocazione di memoria
calloc, malloc, realloc	Funzioni che si occupano dell'allocazione dinamica della memoria.
free	Libera la memoria allocata dinamicamente dalla famiglia di funzioni malloc().
Controllo dei processi
abort	Causa la terminazione immediata ed anormale del programma, come se fosse stato invocato raise(SIGABRT).
atexit	Registra una funzione, della quale le viene passato il puntatore, affinché venga eseguita appena prima della normale terminazione del programma.
exit	Causa la normale terminazione del programma. Tutte le funzioni registrate con atexit() vengono eseguite con ordine inverso rispetto alla loro registrazione, gli stream associati al programma vengono liberati, i file vengono scritti su disco (vedere flush()) ed il controllo viene restituito all'ambiente chiamante, assieme ad un valore numerico, che generalmente indica lo stato del programma o la causa della sua terminazione, che deve essere fornito alla funzione stessa.
getenv	Restituisce la stringa che nell'ambiente di lavoro del programma è associata al nome fornito, oppure NULL se non esiste alcuna stringa. I dettagli della funzione sono strettamente dipendenti dal sistema operativo. Vedere anche variabile d'ambiente.
system	Passa la stringa fornitale all'ambiente di lavoro per l'esecuzione e restituisce il codice d'uscita del comando invocato. Se si fornisce NULL, informa sulla eventuale presenza nel sistema di un processore di comandi.
Ricerca ed ordinamento
bsearch	Implementa in maniera generica l'algoritmo di ricerca dicotomica.
qsort	Implementa in maniera generica l'algoritmo di ordinamento quicksort.
Matematica semplice - presenti anche in math.h
abs, labs	Calcola il valore assoluto dell'argomento.
div, ldiv	Calcola il quoziente ed il resto della divisione intera tra il dividendo ed il divisore forniti.
Costanti[modifica | modifica wikitesto]
Le costanti definite in stdlib.h includono:

Nome	Valore	Descrizione
NULL	Generalmente viene definita come 0, oppure 0L, oppure (void*)0	Una macro che espande nella costante puntatore nullo; in altre parole, una costante che rappresenta un valore che è garantito essere l'indirizzo di una posizione non valida nella memoria.
EXIT_FAILURE	È garantita essere un valore diverso da 0	Indica una terminazione non corretta del programma: viene generalmente utilizzata assieme alla funzione exit().
EXIT_SUCCESS	0	Indica una terminazione corretta del programma: viene generalmente utilizzata assieme alla funzione exit().
RAND_MAX	>= 32767	Massimo valore restituibile dalla funzione rand().

Tipi di dato

I tipi di dato definiti in stdlib.h sono:

Nome	Descrizione
size_t	Un tipo intero che è il tipo del valore restituito dall'operatore sizeof.
div_t e ldiv_t	Una struttura contenente le informazioni restituite dalle funzioni div e ldiv.
Voci correlate

stdio.h
Libreria standard del C
malloc